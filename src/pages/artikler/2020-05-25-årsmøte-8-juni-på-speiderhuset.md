---
templateKey: blog-post
title: Årsmøte 8. juni på Speiderhuset
featuredimage: /img/upload/leirbaal.jpg
description: >-
  Speidere og foreldre innkalles til gruppetingets årsmøte på baksiden av
  Speiderhuset, mandag 8. juni kl. 18-19.
date: 2020-05-25T17:50:49.417Z
expireInDays: 60
tags:
  - årsmøte
---
Dette ble en litt annerledes vår. Vi har vært gjennom en uventet og krevende tid, men nå gleder vi oss over at patruljene og flokken forsiktig har begynt med møter igjen.

Før vi tar sommerferie er det viktig å få gjennomført et årsmøte, hvor vi kan møtes og legge planer for resten av året. Det er på årsmøtet vi bestemmer hva vi skal gjøre framover og jeg håper mange speidere har lyst til å være med og bestemme!

Vi trenger også flere foreldre som kan være med å drive speidergruppa, og hjelpe til med store eller små oppgaver.

**OBS! Av hensyn til smittevern ber vi om at alle [registrerer seg som deltakere](https://forms.gle/iE3fKmLAgTMFDMmF8) innen fredag 5. juni**, så vi kan planlegge etter hvor mange som kommer. Årsmøtet vil bli gjennomført utendørs, med god plass. Det vil bli servert pizza til registrerte deltakere.

Sakspapirer legges ut på nadderud.no ca. en uke før årsmøtet. Hvis noen har saker dere ønsker å ta opp på årsmøtet, kan de sendes til [mats@nadderud.no](mailto:mats@nadderud.no) innen 1. juni.

Vel møtt!